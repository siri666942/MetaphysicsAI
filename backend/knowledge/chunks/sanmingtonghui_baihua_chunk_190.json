{
  "id": "sanmingtonghui_baihua_chunk_190",
  "source": "三命通会（白话）",
  "tags": [],
  "content": "或说：三刑之法，以数起之。皇极中天，十为煞数，积数 至十则悉空其数，天道恶盈满则覆。所以数自卯顺至子，子逆至 卯，极十数而为无礼之刑；寅逆至巳，巳逆至申，极十数而为 无恩之刑；丑顺至戌，戌顺至未，极十数而为恃势之刑。七则 冲，十则刑，六则合，一理之自然也。"
}