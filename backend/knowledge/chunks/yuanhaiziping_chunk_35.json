{
  "id": "yuanhaiziping_chunk_35",
  "source": "渊海子平",
  "tags": [],
  "content": "458       假如甲日为主，见癸为母，见戊辰戌为父及妾，见己丑未午字，则与戊字相争夺，又伤癸水，克母之义明矣；见甲寅字，克父及妾；见庚申字，主克兄姊也；见乙卯字克弟妹；见丙巳字克子女也；馀仿此。此必以岁运见何字，则克何人；更将冲克衰旺向背，将来者进，功成者退。兼有孤神寡宿，旬中有空亡者忌，二三反吉。    459       金空则鸣，火空则发，水空则流，此三者上吉；木空则朽，土空则崩，二者主凶。当以本生年起，克害无疑也。    460       《六亲捷要歌》★分禄须伤主馈人，比肩重叠损严亲；正财克母偏财父，夫妇相刑值退神。食神有寿妻多子，偏官多女少麒麟；乘旺伤官嗣必绝，中和印绶自荣身。    461       《论父》    462       偏财是父，乃印绶之官星也。    463       如甲日以戊为父，再见甲寅字、或木局全、或临死绝冲刑之地，主克父也；不然，主离异不睦、或疾病残伤。若得庚字申字救，庶无大害。    464       如甲旺戊衰，亦主有疾少靠。    465       如戊临生旺、贵人、天月德地，亦主有贵；更得丙丁生助，享父之福无穷。    466       如临杀地，父死他乡。    467       居衰败受制之处、墓绝之地，主父平常，不得父力也。    468       《论母》    469       正印者，乃生我之身也。    470       如甲日以癸为母，遇己丑未主克母；见多，主母嫁二夫。    471       一戊失地、或被克，主母伤前夫。    472       戊字受生、或印临桃花沐浴，母有外情。    473       如印长生，主母慈淑寿长、益和子母。    474       如临阳刃杀地、或值绝墓孤寡，主母不贤或有残疾不睦。"
}