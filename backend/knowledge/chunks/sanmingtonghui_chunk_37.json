{
  "id": "sanmingtonghui_chunk_37",
  "source": "三命通会",
  "tags": [],
  "content": "巳卯自死之土抑又甚焉贵得丁卯甲戌乙亥己未之火由合而来以致其福五行要论云己卯自死土建于震位风行雷动散为和气徳自冲虚禀之者类有道行随变而适有养生自在之福寿惟不利死絶则为乆假不归之徒三命纂局云戊寅巳卯受伤之土不可为木所损其土无力玉霄宝鉴云戊寅己卯土不宜见水见水不为财不畏木见木愈坚戊寅承土徳旺气而含生火得之主福寿绵远己卯不宜再见死絶见则凶    76               庚辰气聚之金不用火制其器自成火盛反丧其器病絶火无害若甲辰乙巳火恶不可言亦不能尅衆木盖我气亦聚耳阎东叟云庚辰之金具刚健沈厚之徳禀聪明疏通之性春夏祸福倚伏秋冬秀颖充实入格则兼资文武带煞则好弄兵权    77             辛巳自生之金精神具足体气完备炎烈炽化而不亡忌丙辰乙巳戊午之火盖金生于巳而不能生败于午絶于寅而气散复见生旺之火乌可当之五行要论云  辛巳金为自生学堂具英明瑰奇之徳秋冬得力十全春夏七凶三吉入贵格则主学行英伟致身清贵常怀济物之心玉霄宝鉴云庚辰辛己未成器金宜见火兼辛巳是自生巳为火得之者光辉日新    78             壬午柔和之木枝干微弱木能生火却忌见火多多则烬矣虽生旺之金亦不能伤盖金就我败得金反贵水土盛者亦贵惟忌甲午金伤之五行要论云壬午自死之木木死絶则魂游而神气灵秀禀之者挺静明之徳  抱仁者之勇建立功行可谓静而有勇延年益寿    79             癸未自库之木生旺则佳虽乙丑金不能冲破各归其根而不相犯忌庚戌乙未金五行要论云癸未木为正印挺文明吉会之徳禀之者类抱间世之才享清华之福玉霄宝鉴云壬午癸未谓之杨柳木者盖木至午而死至未而墓故盛夏叶稠得其时则富寿非其时则贫夭    80             甲申自生之水其气流衍宜有所归亦藉金生不忌衆  土特嫌戊申庚子之土五行要论云甲申水自生含天真学堂得之入局主智识聪慧妙用无穷    81"
}