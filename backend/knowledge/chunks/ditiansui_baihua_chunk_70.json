{
  "id": "ditiansui_baihua_chunk_70",
  "source": "滴天髓阐微（白话）",
  "tags": [],
  "content": "此亦用午中丁火之杀，壬水亦覆之于上，亦有庚金紧贴之生。所宜、喜用者午时一助，更妙天干覆以甲木，则火之荫盛。且壬水见甲木而贪生，不来敌火，四柱有相生之谊，无争克制、克伤之风，中乡榜，仕至观察。与前造只换得先后一时，天渊之隔，所谓毫厘千里之差也。\n\n天全一气，不可使地德莫之载。\n\n〈原注：四甲四乙，而遇寅申卯酉，为地不载。〉"
}