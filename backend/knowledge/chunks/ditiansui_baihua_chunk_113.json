{
  "id": "ditiansui_baihua_chunk_113",
  "source": "滴天髓阐微（白话）",
  "tags": [],
  "content": "此造柱中，未土深藏，戌土自坐，谓财来就 ，未尝不美。只因四柱无金以成之，五行无火以行之，再加亥时，癸水通根生劫，亥卯未全，助起劫刃猖狂。查其岁运，又无成地，以致祖业消磨，克制、克伤妻无子。由此推之，命之所重在运，运其可忽乎谚云：“人有凌云志，无运不能自达也。”\n\n独象宜、喜用行化地，而化神要昌。\n\n〈原注：一者为独，曲直炎上之类也。所生者为化神，化神宜旺，则其气流行，然后行财官之地方可。〉"
}