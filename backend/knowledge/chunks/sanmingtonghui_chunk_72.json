{
  "id": "sanmingtonghui_chunk_72",
  "source": "三命通会",
  "tags": [],
  "content": "8             　　　火 喜和暖　生助　空亡　炎上　高远　土照　水济  　　　　 忌局促　急燥　清冷　水重　木枯　杂党　木败　死水之木     9               炎炎真火位镇南方故火无不明之理辉光不久全要伏藏故明无不灭之象火以木为体无木则火不长焰火以水为用无水则火太酷烈故火多则不实太烈则伤物木能藏火到寅卯而方生火不利西遇申酉而必死生居离位果断有为若居坎宫谨畏守礼金得火和则能熔铸水得火和则成旣济遇土不明多主蹇塞逢水旺处决定为荣木死火虚难得永久纵早功名必不久长春忌见木恶其焚也夏忌见土恶其暗也秋忌见  金金旺难尅制冬忌见水水旺则灭形故春火欲明不欲炎炎则不实秋火欲藏不欲明明则燥冬火欲生不欲杀杀则暗生于春月母旺子相势力并行喜木生扶不宜过旺旺则火炎欲水旣济不愁兴盛盛则沾恩土多则蹇塞埋光火盛则伤多爆燥见金可以施功纵重叠妻财犹遂夏月之火势力行权逢水制则免自焚之咎见木助必招夭折之患遇金必作良工得土遂成稼穑金土虽为美利无水则金燥土焦再加火助太过倾  危秋月之火性息体休得木生则有复明之庆遇水尅难逃陨灭之灾土重而掩息其光金多而损伤其势火见火以光辉纵叠见而转利冬月之火体绝形亡喜木生而有救遇水尅以为殃欲土制为荣爱火比为利见金而难任为财无金而不遭妻害天地虽倾水火难灭。"
}