{
  "id": "sanmingtonghui_baihua_chunk_194",
  "source": "三命通会（白话）",
  "tags": [],
  "content": "戊土为霞。土无专气，依火而生，霞无定体，借日以现， 知丙火之为日，则知戊土之为霞矣。是霞者，日之余也，日尽 而霞将灭没，火熄则土无生意，故谓之霞也。如戊土日主爱四 柱带水则为上格，霞水相辉而成文彩也；更喜年月干见癸，癸 则为雨，雨后霞现而睹文明也。"
}