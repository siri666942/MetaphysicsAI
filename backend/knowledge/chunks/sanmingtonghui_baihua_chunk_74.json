{
  "id": "sanmingtonghui_baihua_chunk_74",
  "source": "三命通会（白话）",
  "tags": [],
  "content": "乙巳、戊午，乃盛炎之火。秋冬作德吉，春夏作刑凶。若 仲夏暴炎一发，旋即归燥竟焚，和而为咎。乙巳，临官之火， 上有一木生之，其气盛矣；戊午，自旺之火，若生秋冬，为温 燠之气，为济物之德。若生春夏，旺火复得阳位则作凶，生仲 夏，为暴戾、刻忍、凶夭之流也。\n\n乙卯、癸巳、丁酉、乙亥，水火虽死绝，却清明而妙佳。 火死绝而内明外晦，返照回光，水死绝而湛然清澈，可烛须眉， 故却清明而妙佳。"
}