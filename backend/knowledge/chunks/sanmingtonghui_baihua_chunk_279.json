{
  "id": "sanmingtonghui_baihua_chunk_279",
  "source": "三命通会（白话）",
  "tags": [],
  "content": "吞陷煞。猪犬羊逢虎必伤，猴蛇相会树头亡。犬逢鸡子遭 徒配，兔赶蛇歌走远乡。鼠见犬来须恶互，马牛遇虎定相戕。 兔猴逢犬难回避，龙来龙上水中殃。凡人若值临时日，三合为 灾仔细详。《原注：以年支为主指、代表》\n\n官符煞。取太岁前五辰，是日时遇之。平生多官灾，更并 羊刃，是刑徒之命。若官符落天中，多邪诞不实，名妄语煞。\n\n病符煞。取太岁后一辰，是犯者多疾病。行年遇之，亦然。 死符煞。取病符对冲，是月时日犯之，无贵神解救，凶恶 短折。"
}