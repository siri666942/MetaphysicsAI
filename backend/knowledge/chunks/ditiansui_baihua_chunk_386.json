{
  "id": "ditiansui_baihua_chunk_386",
  "source": "滴天髓阐微（白话）",
  "tags": [],
  "content": "此重重湿土，叠叠寒金，癸水浊而且冻，所谓阴之甚，寒之至者也。毫无生发，气浊神枯，所以春人愚昧不堪，一事无成，至戊戌运，生金克制、克伤水而夭。以俗论之，两干不杂，金水双清，地支三杀，杀印相生之美，定为贵格，前则春木带嫩金。斩削成大器，皆作名利两全之格也，不知夭命，皆类此格，学者宜深究之。\n\n六、女命章\n\n论夫论子要安样，气静平和妇道章，三奇二德虚好语，咸池驿马半推详。"
}