{
  "id": "sanmingtonghui_chunk_17",
  "source": "三命通会",
  "tags": [],
  "content": "《  论支干源流》     1             夫干犹木之干强而为阳支犹木之枝弱而为阴昔盘古氏明天地之道达阴阳之变为三才首君以天地旣  分之后先有天而后有地由是气化而人生焉故天皇氏一姓十三人继盘古氏以治是曰天灵澹泊无为而俗自化始制干支之名以定岁之所在其十干曰阏逢旃蒙柔兆强圉著雍屠维上章重光𤣥黓昭阳十二支曰困敦赤奋若摄提格单阏执徐大荒落敦牂协洽涒滩作噩阉茂大渊献蔡邕《独断》曰干干也其名有十亦曰十母即今甲乙丙丁戊己庚辛壬癸是也支枝也其名十有二亦曰：十二子即今子丑寅卯辰巳午未申酉  戌亥是也谓之天皇氏者取其天开于子之义也谓之地皇氏者取其地辟于丑之义也谓之人皇氏者取其人生于寅之义也故干支之名在天皇时始制而地皇氏则爰定三辰道分昼夜以三十日为一月而干支始各有所配人皇氏者主不虚王臣不虚贵政教君臣所自起饮食男女所自始始得天地阴阳之气而有子母之分于是干支始各有所属焉至于伏羲仰观象于天俯观法于地中观万物与人始画八卦以通神明之徳  以类万物之情以作甲厯而文字生焉逮及黄帝授河图见日月星辰之象于是始有星官之书命大挠探五行之情占斗纲所建于是始作甲子配五行纳音之属《路史》云伏羲命潜龙氏筮之乃迎日推策刚柔建造甲子以命岁时配天为干配地为枝枝干配类以纲维乎四象故情伪相感而星辰以顺则至黄帝命大挠探五行之情考天书三式以十干十二支衍而成六十取纳音声而定之为纳音即甲子乙丑海中金之类是也风  后释之以致其用而三命行矣彼术家以黄帝定天干十字属河之图地支十二属洛之书以《鬼谷子》算成纳音东方朔解纳音象皆不得其源而妄云也浚川王氏曰昔大挠作甲子名数无有穷已便于纪时偶尔定之若推考其源必日月初转之日而后为甲子可也天之开尚未有地安能有人尚未有人孰从而传以记之以为本于十二辰之常而知之耶天地之运如环无端运周一元磨磑之转独不再始乎日周十二时天之运独"
}