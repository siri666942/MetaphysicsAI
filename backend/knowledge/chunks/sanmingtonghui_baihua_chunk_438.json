{
  "id": "sanmingtonghui_baihua_chunk_438",
  "source": "三命通会（白话）",
  "tags": [],
  "content": "又：羊 刃常居在禄前，性刚果毅少慈怜，不宜会合防灾至，若见财星 祸必缠；有官有煞名显达，无冲无破禄荣迁，更加刑害魁罡并， 发迹边疆掌重权。 如一命：壬申、壬子、戊午、乙卯，自坐阳刃，二壬申子， 财旺且多，子午虽冲，申子会午不能冲，时官制伏阳刃，只作 财官格看，所以大贵。又一命：丙戌、癸巳、戊午、丁巳，戊 归禄巳，午虽羊刃，所以获禄，又印绶化刃，所以贵。\n\n论建禄（此与前论禄同参）"
}