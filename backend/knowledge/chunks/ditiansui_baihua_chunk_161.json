{
  "id": "ditiansui_baihua_chunk_161",
  "source": "滴天髓阐微（白话）",
  "tags": [],
  "content": "丙火生于初秋，秋金乘令，二申冲去一寅，丙火之根已拔，比肩亦不能为力。年月两干，又透土金，只得从其弱势，顺财之性，以比肩为病。所以运至水旺之地，制去比肩，事业巍峨：丙寅帮身，刑丧破髦。所谓弱极者扶之，徒劳无功，反有害也。此等格局颇多，以俗论之前造必以金水为用，此造必以木为用，以致吉凶颠倒，反归咎于命理之无凭所以特书两造为后证云。\n\n十四、精神\n\n人有精神，不可以一偏求也，要在损之益之得其中。"
}