{
  "id": "ditiansui_baihua_chunk_36",
  "source": "滴天髓阐微（白话）",
  "tags": [],
  "content": "〈任氏说：辛金是人间五金之质，所以清润可观。畏土之叠者，戊土太重，而涸水埋金；乐水之盈者，壬水有余，而润土养金也。辛为甲之君也，丙火能焚甲木，合而化水，使丙火不焚甲木，反有相生之象；辛为丙之臣也，丙火能生戊土，合丙化水，使丙火不生戊土，反有相助之美。岂非扶社稷救生灵乎？生于夏而火多，有己土则晦火而生金；生于冬而水旺，有丁火则温水而养金。所谓热则宜、喜用母，寒则宜、喜用丁也。〉\n\n壬水通河，能泄金气，刚中之德，周流不滞。通根透癸，冲天奔地。化则有情，从则相济。"
}