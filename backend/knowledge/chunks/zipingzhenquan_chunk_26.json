{
  "id": "zipingzhenquan_chunk_26",
  "source": "子平真诠评注",
  "tags": [],
  "content": "盖木为日主，不问甲乙，总以庚为男辛为女，其理为然，拘于官煞，其能验乎？    182       所以八字到手，要看子息，先看时支。如甲乙生日，其时果系庚金何宫？或生旺，或死绝，其多寡已有定数，然后以时干子星配之。如财格而时乾透食，官格而时乾透财之类，皆谓时干有用，即使时逢死绝，亦主子贵，但不甚繁耳。若又逢生旺，则麟儿绕膝，岂可量乎？若时干不好，子透破局，即逢生旺，难为子息。若又死绝，无所望矣。此论妻子之大略也。    183       论运与看命无二法也。看命以四柱干支，配月令之喜忌，而取运则又以运之乾，配八字之喜忌。故运中每运行一字，即必以此一字，配命中干支而统观之，为喜为忌，吉凶判然矣。    184       何为喜？命中所喜之神，我得而助之者是也。如官用印以制伤，而运助印；财生官而身轻，而运助身；印带财以为忌，而运劫财；食带煞以成格，身轻而运逢印，煞重而运助食；伤官佩印，而运行官煞；阳刃用官，而运助财乡；月劫用财，而运行伤食。如此之类，皆美运也。    185       何谓忌？命中所忌，我逆而施之者是也。如正官无印，而运行伤；财不透食，而运行煞；印绶用官，而运合官；食神带煞，而运行财；七煞食制，而运逢枭；伤官佩印，而运行财；阳刃用煞，而运逢食；建禄用官，而运逢伤。如此之类，皆败运也。    186       其有似喜而实忌者，何也？如官逢印运，而本命有合，印逢官运，而本命用煞之类是也。    187       有似忌而实喜者，何也？如官逢伤运，而命透印，财行煞运，而命透食之类是也。    188       又有行干而不行支者，何也？如丙生子月亥年，逢丙丁则帮身，逢巳午则相冲是也。    189       又有行支而不行乾者，何也？如甲生酉月，辛金透而官犹弱，逢申酉则官植根，逢庚辛则混煞重官之类是也。"
}