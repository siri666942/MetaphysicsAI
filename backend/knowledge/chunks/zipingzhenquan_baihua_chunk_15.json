{
  "id": "zipingzhenquan_baihua_chunk_15",
  "source": "子平真诠评注（白话）",
  "tags": [],
  "content": "譬如英雄豪杰，生得其时，自然事半功倍；遭时不顺，虽有奇才，成功不易。 130 是以印绶遇官，此谓官印双全，无人不贵。而冬木逢水，虽透官星，亦难必贵，原来、因为金寒而水益冻，冻水不能生木，其理然也。身印两旺，透食则贵，凡印格皆然。而用之冬木，尤为秀气，以冬木逢火，不惟可以泄身，而即可以调候也。 131 伤官见官，为祸百端，而金水见之，反为秀气。非官之不畏夫伤，而调候为急，权而用之也。伤官带煞，随时可用，而用之冬金，其秀百倍。 132 伤官佩印，随时可用，而用之夏木，其秀百倍，火济水，水济火也。 133 伤官用财，本为贵格，而用之冬水，即使小富，亦多不贵，冻水不能生木也。 134 伤官用财，即为秀气，而用之夏木，贵而不甚秀，燥土不甚灵秀也。 135 春木逢火，则为木为通明，而夏木不作此论；秋金遇水，则为金水相涵，而冬金不作此论。气有衰旺，取用不同也。春木逢火，木火通明，不利见官；而秋金遇水，金水相涵，见官无碍。假如庚生申月，而支中或子或辰，会成水局，天干透丁，以为官星，只要壬癸不透露干头，便为贵格，与食神伤官宜、喜用见官之说同论，亦调候之道也。 136 食神虽逢正印，亦谓夺食，而夏木火盛，轻用之亦秀而贵，与木火伤官宜、喜用见水同论，亦调候之谓也。 137 此类甚多，不能悉述，在学者引伸触类，神而明之而已。 138 月令既得用神，则别位亦必有相，若君之有相，辅者是也。如官逢财生，则官为用，财为相；财旺生官，则财为用，官为相；煞逢食制，则煞为用，食为相。然此是一定之法，非通变之妙。要而言之，凡全局之格，赖此一字而成者，均叫作相也。 139 伤用神甚于伤身，伤相甚于伤用。如甲用酉官，透丁逢壬，则合伤存官以成格者，全赖壬之相；戊用子财，透甲并己，则合煞存财以成格者，全赖己之相；乙用酉煞，年丁月癸，时上逢戊，则合去癸印以使丁得制煞者，全赖戊之相。"
}