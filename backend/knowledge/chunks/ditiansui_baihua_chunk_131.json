{
  "id": "ditiansui_baihua_chunk_131",
  "source": "滴天髓阐微（白话）",
  "tags": [],
  "content": "此亦木局全，混一寅字，取丁火食神秀气，非前造从强论也。至巳运，丁火临官，登科发甲；庚午辛未，南方金败之地，不伤体用，仕途平坦；壬申，木火皆伤，破局，死于军中。前则从强，南北皆利；此则木火，西北有害。由此两造观之，局混方之无害也。\n\n若然方局一齐来，须是干头无反复。\n\n〈原注：木局木方全者，须要天干全顺得序，行运不背是好。〉"
}