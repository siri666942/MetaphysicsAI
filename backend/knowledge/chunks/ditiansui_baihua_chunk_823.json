{
  "id": "ditiansui_baihua_chunk_823",
  "source": "滴天髓阐微（白话）",
  "tags": [],
  "content": "乙木生于未月，干透丙丁，通根巳戌，发泄太过，不受水生，反以亥水为病，格成顺局从儿。初交丙申丁酉，得丙丁盖头，平顺之境；戊戌运克尽亥水，名利两得；至己亥水地，病患膨胀。只因四柱火旺又逢燥土，水无所归，故得此病而亡。\n\n土不受火者气伤。\n\n〈原注：土逢冲而虚脱，则不受火，必主气病，盖脾属土而容火，不容则病矣。〉"
}