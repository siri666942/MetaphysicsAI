{
  "id": "sanmingtonghui_baihua_chunk_138",
  "source": "三命通会（白话）",
  "tags": [],
  "content": "五行寄生十二宫：长生、沐浴、冠带、临官、帝旺、衰、 病、死、墓、绝、胎、养，循环无端，周而复始，造物大体与 人相似，循环十二宫亦若人世轮回也。《三命提要》云：“五 行寄生十二宫，一说受气，又说绝，说脆，以万物在地中未有 其象，如母腹空，未有物也；二说受胎，天地气交，氤氲造物， 其物在地中萌芽，始有其气，如人受父母之气也；三说成形， 万物在地中成形，如人在母腹成形也；四说长生，万物发生向 荣，如人始生而向长也；五说沐浴，又说败，以万物始生，形 体柔脆，易为所损，如人生后三日以沐浴之，几至困绝也；六 说冠带，万物渐荣秀，如人具衣冠也；七说临官，万物既秀实， 如人之临官也；八说帝旺，万物成熟，如人之兴旺也；九说衰， 万物形衰，如人之气衰也；十说病，万物病，如人之病也；十 一说死，万物死，如人之死也；十二说墓，又说库，以万物成 功而藏之库，如人之终而归墓也。归墓则又受气，胞胎而生。” 凡推造化，见生旺者未必便作吉论，见休囚死绝未必便作 凶言。如生旺太过，宜乎制伏，死绝不及，宜乎生扶，妙在识 其通变。古以胎生旺库为四贵，死绝病败为四不宜、忌讳，余为四平， 亦大概言之。\n\n论遁月时"
}