{
  "id": "sanmingtonghui_chunk_29",
  "source": "三命通会",
  "tags": [],
  "content": "枝荣叶茂以茂盛之木而居原野之间故曰：大林木壬午癸未木死于午墓于未木旣死墓虽得天干壬癸水生终是柔弱故曰：杨柳木庚寅辛卯木临官寅帝旺卯木旣生旺则非柔弱之比故曰：松柏木戊戌己亥戌为原野亥为木生之地木生原野则非一根一株之比故曰平地木壬子癸丑子属水丑属金水方生木金则伐之犹桑柘方生人便以喂蚕故曰：桑柘木庚申辛酉申为七月酉为八月此时木絶惟石榴之木反结实故曰：  石榴木庚午辛未未中之木而生午位之旺火火旺则土于斯而受形土之始生未能育物犹傍路若也戊寅己卯天干戊己属土寅为艮山土积而为山故曰：城头土丙戌丁亥丙丁属火戌亥为天门火旣炎上则土非在下而生故曰：屋上土庚子辛丑丑虽土家正位而子则水旺之地土见水则为泥故曰：壁上土戊申己酉申属坤为地酉属兑为泽戊己之土加于坤泽之上非它浮薄之土比故曰：大驿土丙辰丁巳土库辰絶巳而天  干丙丁之火至辰冠带巳临官土旣库絶旺火复与生之故曰：沙中土丙子丁丑水旺于子衰于丑旺而反衰则不能为江河故曰：涧下水甲申乙酉金临官申帝旺酉金旣生旺则水由是以生力量未洪故曰：井泉水壬辰癸巳辰为水库巳为金长生之地金生之水旺已存以库水而逢生金则泉源不竭故曰：长流水丙午丁未丙丁属火午为火旺之地而纳音乃水水自火出非银汉不能有故曰：天河水甲寅乙卯寅为东北维卯为正  东水流正东则其性顺而川涧池沼俱合而归故曰：大溪水壬戌癸亥水冠带戌临官亥则力厚兼亥为江非他水比故曰：大海水其说虽凿与前互相发明可以见古人取象之义也尝试论之五行取象皆以对待而分阴阳即始终而明变化如甲子乙丑对甲午乙未海中沙中水土之辨阴阳之分也壬寅癸卯对壬申癸酉金泊劒锋金木之辨刚柔之别也庚辰辛巳庚戌辛亥白鑞钗钏乾巽异方形色各尽也壬子癸丑对壬午癸未"
}