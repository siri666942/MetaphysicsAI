{
  "id": "sanmingtonghui_baihua_chunk_66",
  "source": "三命通会（白话）",
  "tags": [],
  "content": "己酉，自败之土。其气不足，借火以相助之。见丁卯、丁 酉火则吉，切忌死绝。畏辛卯、辛酉木，灾蹇夭折。 庚戌、辛亥，渐成之金。不可见火，恐有所伤。若得水、 土相之为贵。阎东叟云：“庚戌，火墓之金，有刚烈自恃之暴。 秋动庶几沈厚，春夏动生悔吝；君子执兵刑之权，小人恣犷悍 之性。辛亥金禀乾健、纯明、中正之气，春、秋、冬三时吉， 夏七吉三凶。贵格乘之，体仁守义；若带刑杀，肆暴贪功。”"
}