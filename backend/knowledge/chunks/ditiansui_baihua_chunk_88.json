{
  "id": "ditiansui_baihua_chunk_88",
  "source": "滴天髓阐微（白话）",
  "tags": [],
  "content": "〈任氏说：十干之合，是阴阳相配者也。五阳合五阴为财，五阴合五阳为官，所以必合。尚有阴旺不从阳，阳旺不从阴，虽合不化，有争合、妒合、分合之别。若露干合支中暗干，则随局无所不合，无所不分争妒不宜、忌讳矣。此节本有至理，只因原注少变通耳。天合地三字，须活看轻看，重在下句“地旺宜、喜用静”四字，夫地旺者，天必衰也；宜、喜用静者。四支无冲克制、克伤之物，有生助之神也。天干衰而无助，地支旺而有生，天干心怀忻合之意。若得地支元神透出，缘上天下地，升降有情，此合似从之意也，合财似从财，合官似从官，非十干合化之理也。所以静则居安，尚堪保守，动则履危，难以支持。然可言合者，只有戊子、辛巳、丁亥、壬午四日耳，若甲午日，则午必先丁而后己，己土岂能专权而合甲？己亥日，亥必先壬而后甲，甲岂能出而合己？癸巳日，巳必先丙而后戊，戊岂能越过而合癸？此三日不论，至于十干，应合而化，则为化格，另有作用，解在化格章中。〉\n\n己巳\n\n辛未\n\n壬午\n\n乙巳庚午\n\n己巳\n\n戊辰\n\n丁卯\n\n丙寅\n\n乙丑"
}