{
  "id": "sanmingtonghui_baihua_chunk_248",
  "source": "三命通会（白话）",
  "tags": [],
  "content": "诸印要逢库墓，若生旺扶助互换，禄马贵人并相合者，至 贵之命。最不宜、忌讳刑冲破害，三合六合上见鬼，如甲戌日得癸酉时， 则减力。水命人得本家印无益；得木印损气；得土印，支干有 交涉者，名官印；无交涉者，名鬼印。\n\n又有福聚印，如年、月、日、时、胎五位俱无气衰败，得 正印偏印俱在此，印上或库或旺，虽有煞神，至是受制，此之 谓福聚印。"
}