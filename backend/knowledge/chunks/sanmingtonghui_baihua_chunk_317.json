{
  "id": "sanmingtonghui_baihua_chunk_317",
  "source": "三命通会（白话）",
  "tags": [],
  "content": "凡见刑不可便以凶论，须看五行中有无吉辰、旺相、官星、 印绶、责神、德福等物，有此诸吉相扶相助，刑不为害，而反 为用；如无诸吉相助，更带亡劫、天中、羊刃等煞以恶济恶， 祸不可言。又云：三刑怕金。《鬼谷遗文》曰：“君子不刑定 不发，若居仕路多腾达；小人到此必为灾，不然也被官鞭挞。” 沈芝云：“自刑带煞不为良，年月刑肤定见伤。不是狱中憔悴 死，便因刀剑刃头亡。”又云：“带辰午酉亥全，中年丧明。” 又云：“自刑怕火，若中有制，未可便此以论。”"
}