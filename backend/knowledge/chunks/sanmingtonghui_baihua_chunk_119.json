{
  "id": "sanmingtonghui_baihua_chunk_119",
  "source": "三命通会（白话）",
  "tags": [],
  "content": "酉建八月金色，白水流清。若遇日时火多，运更愁东去； 若遇日时水旺，运亦怕南行。柱见水泥，应为有用，运行西北， 岂是无情？然逢己丑三合，亦能坚锐，岂可以阴金为温柔珠玉 而泥论哉？\n\n戌是洪炉之库，钝铁顽金，赖以炼成。见辰龙则冲出壬水， 而雨露生焉；见寅虎则会起丙火，而文章出焉。然火命逢之则 为入墓，宁能免于不伤哉？\n\n亥地六阴，雨雪载途，土至此而不暖，金至此而生寒。其 象若五湖之归聚，其用在三合之有心。是所以欲识乾坤和暖之处， 即从艮、震、巽、离之地而寻之也。"
}