{
  "id": "ditiansui_baihua_chunk_22",
  "source": "滴天髓阐微（白话）",
  "tags": [],
  "content": "〈任氏说：甲为纯阳之木，体本坚固，参天之势，又极雄壮。生于春初，木嫩气寒，得火而发荣；生于仲春，旺极之势，宜泄其菁英。所谓强木得火，方化其顽。克制、克伤之者金，然金属休囚，以衰金而克制、克伤旺木，木坚金缺，势所必然，所以春不容金也。生于秋，失时就衰，但枝叶虽凋落渐稀，根气却收敛下达，受克制、克伤者土。秋土生金泄气，最为虚薄。以虚气之土，遇下攻之木，不能培木之根，必反遭其倾陷，所以秋不容土也。柱中寅午戌全，又透丙丁，不惟泄气太过，而木且被焚，宜坐辰，辰为水库，其土湿，湿土能生木泄火，所谓火炽乘龙也。申子辰全又透壬癸，水泛木浮，宜坐寅，寅是火土生地，木之禄旺，能纳水气，不致浮泛，所谓水宕骑虎也。如果金不锐，土不燥，火不烈，水不狂，非植立千古而得长生者哉！〉\n\n乙木虽柔，刲羊解牛。怀丁抱丙，跨凤乘猴。虚湿之地，骑马亦忧。藤萝系甲，可春可秋。"
}