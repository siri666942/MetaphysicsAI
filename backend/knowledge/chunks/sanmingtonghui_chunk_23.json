{
  "id": "sanmingtonghui_chunk_23",
  "source": "三命通会",
  "tags": [],
  "content": "卯酉六戊癸辰戌五巳亥单名四以五数除不满五者作纳音属水一火二木三金四土五相生取用便是如馀一水水生木馀二火火生土馀三木木生火馀四金金生水馀五土土生金假令甲子乙丑四位干支共除三十四数外有十五数以二五除一十馀剩得五数属土土能生金是甲子乙丑金也丙寅丁卯四位干支除二十六数外有二十三数以四五除二十馀剩三数属木木能生火是丙寅丁卯火也馀皆仿此大抵六十甲  子歴也纳音律也支干纳音之别也此天地自然之数《河图》生数也生者左旋故以中央之土而生西方之金西方之金而生北方之水北方之水而生东方之木东方之木而生南方之火南方之火而复生中央之土洛书尅数也尅者右转故以中央之土而尅北与西北之水北与西北之水而尅西与西南之火西与西南之火而尅南与东南之金南与东南之金而尅东与东北之木东与东北之木而又尅中央之土无微不通此纳音  之所为妙也断断乎出自黄帝无疑矣再考《太𤣥》数如何以甲己子午为九数盖万物者本乎天地运乎四时春以万物滋长于艮秋以万物凋零于坤生发《归藏》莫离于土土者坤艮也《易》曰：艮乃生物之始坤乃成物之终甲天干之首子地支之首二义之循环一阳之来复故甲子起于天地之数是也子一阳属乾父道也甲壬配之从子数甲至申见壬得九数乾元用九也夫妇配合故甲巳二干皆得九也丑上加乙至申得八故乙庚    3              孙守真按：本页与《国学大师》并不对应，在70页，俟考！"
}