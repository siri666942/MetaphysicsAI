{
  "id": "ditiansui_baihua_chunk_482",
  "source": "滴天髓阐微（白话）",
  "tags": [],
  "content": "壬水生于仲春，虽时逢禄印，而化神当令，又年干元神透出，时干辛金无根临绝，丁火合神，足以克制、克伤之。辛金不能生水，则亥水非壬之禄旺，是甲之长生，日干不得不从合而化矣。运走南方火地，采芹食廪，战胜棘闱；至壬申癸酉，金水破局，不但不能出仕，而且刑伤破耗。\n\n十六、顺局\n\n一出门来只见儿，吾儿成气构门闾：从儿不管身强弱，只要吾儿又得儿。"
}