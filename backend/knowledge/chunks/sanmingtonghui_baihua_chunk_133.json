{
  "id": "sanmingtonghui_baihua_chunk_133",
  "source": "三命通会（白话）",
  "tags": [],
  "content": "寅，木也，其禽虎，戌，土也，其禽犬，丑、未亦土也， 丑禽牛，未禽羊，木胜土，所以犬与牛羊为虎所服；亥，水也， 其禽豕，巳，火也，其禽蛇，子亦水也，其禽鼠，午亦火也， 其禽马，水胜火，所以豕食蛇，火为水所害，所以马食鼠屎而腹胀。 然亦有不相胜者。午，马也，子，鼠也，酉，鸡也，卯，兔也， 水胜火，鼠何不逐马？金胜木，鸡何不啄兔？亥，豕也，未， 羊也，丑，牛也，土胜水，牛羊何不杀豕？巳，蛇也，申，猴 也，火胜金，蛇何不食猕猴？猕猴，畏鼠者也，啮猕猴者，犬 也。鼠，水，猕猴，金也，水不胜金，猕猴何所以畏鼠？戌，土 也，申，猴也，土不胜金，猴何所以畏犬？十二辰之禽以气性相 克制、克伤则尤不相应。大凡含血之虫相服，至于相啖食者，以齿牙钝 利、筋力优劣自相胜服也。\n\n论人元司事"
}