{
  "id": "ditiansui_baihua_chunk_35",
  "source": "滴天髓阐微（白话）",
  "tags": [],
  "content": "〈原注：辛是阴金，非珠玉之谓也。凡温软清润者，皆辛金也。戊己土多而能埋，所以畏之；壬癸水多而必秀，所以乐之。辛为丙之臣也，合丙化水，使丙火臣服壬水，而安扶社稷；辛为甲之君也，合丙化水，使丙火不焚甲木，而救援生灵。生于九夏而得己土，则能晦火而存之；生于隆冬而得丁火，则能敌寒而养之。所以辛金生于冬月，见丙火则男命不贵，虽贵亦不忠；女命克制、克伤夫，不克制、克伤亦不和。见丁男女皆贵且顺。〉"
}