{
  "id": "ditiansui_baihua_chunk_555",
  "source": "滴天髓阐微（白话）",
  "tags": [],
  "content": "壬子日元，生于亥月申时，年月两透癸水，只可顺其势，不可逆其流。所嫌未戊两字，激水之性，敌其为介非倒置，作事不端，无所不宜、忌讳惮。初运壬戌，支逢土旺，父母皆亡；辛酉庚申，泄土生水，虽无赖邪僻之行，幸免凶咎；一交己未，助土激水，一家五口，回禄烧死。\n\n木奔南而软怯。\n\n〈原注：木之性见火为慈，奔南则仁之性行于礼，其性软怯。得其中者，为恻隐辞让，偏者为姑息，为繁缛矣。〉"
}