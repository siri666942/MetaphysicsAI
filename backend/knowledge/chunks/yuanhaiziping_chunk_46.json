{
  "id": "yuanhaiziping_chunk_46",
  "source": "渊海子平",
  "tags": [],
  "content": "俗以甲子作海中金，即娄景之前，未知金在海中之论。    710       或以年为主者，则可知万亿富贵相同者；以甲子年生，便可为本命忌日之戒。    711       以月为兄弟，如火命生酉戌亥子月，言兄弟不得力之断。    712       以日为妻，如在冲刑克杀之地，言克妻妾之断。    713       以时为子息，临死绝之乡，言子少之断。    714       盖此论之，皆非人之所为，造物阴阳之所致。倾世术士，不知斯理，而潜乱于俗，不可以言传，当考幽微之妙矣！    715       《喜忌篇》    716       四柱排定，三才次分，专以日上天元，配合八字支干；有见不见之形，无时不有；神煞相绊，轻重较量。    717       若乃，时逢七杀，见之未必为凶；月制乾强，其杀反为权印。    718       财官印绶全备，藏蓄于月季之中。    719       官星财气长生，镇居于寅申巳亥。    720       庚申时逢戊日，名食神乾旺之方；岁月犯甲丙卯寅，此乃遇而不遇。（合禄格）    721       月生日乾无天财，乃印绶之名。（印绶格）    722       日禄居时没官星，号『青云得路』。（归禄格）    723       阳水叠逢辰位，是『壬骑龙背』之乡。（壬骑龙背格）    724       阴木独遇子时，为『六乙鼠贵』之地。（六乙鼠贵格）    725       庚日全逢润下，忌壬癸巳午之方；时遇子申，其福减半。（井栏叉格）    726       若逢伤官月建，如凶处未必为凶；内有正倒禄飞，忌官星，亦嫌羁绊。    727       六癸日时逢寅位，岁月怕戊己二方。（刑合格）    728       甲子日再逢子时，畏庚辛申酉丑午。"
}