{
  "id": "ditiansui_baihua_chunk_313",
  "source": "滴天髓阐微（白话）",
  "tags": [],
  "content": "〈任氏说：震阳也，先天之位在八白，阴固阴而阳亦阴矣；兑阴也，先天之位在四绿，阳固阳而阴亦阳矣。震为长男，雷从地起，一阳生于坤之初；兑为少女，山泽通气，所以三阴生于乾之终。长男配少女，天地生成之妙用；若长女配少男，阳虽生而阴不能成矣。是所以兑为万物之所悦，至哉言乎！是以震兑虽不两立，亦有相成之义也。余细究之，震兑之理有五，攻、成、润、从、暖也。春初之木，木嫩金坚，火以攻之；仲春之木，木旺金衰，土以成之；夏令之木，木泄金燥，水以润之；秋令之木，木凋金锐，土以从之；冬令之木，木衰金寒，火以暖之。则无两立之势，而有相成仁义之势矣。若内外之说，不过衰旺相敌之意也。当泄则泄，当制则制，须观其金木之竟向，不必拘执而分内外也。〉\n\n丙寅\n\n庚寅\n\n甲申\n\n乙丑辛卯\n\n壬辰\n\n癸巳\n\n甲午\n\n乙未\n\n丙申"
}