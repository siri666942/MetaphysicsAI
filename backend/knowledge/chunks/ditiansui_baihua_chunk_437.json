{
  "id": "ditiansui_baihua_chunk_437",
  "source": "滴天髓阐微（白话）",
  "tags": [],
  "content": "此天干三癸，地支一气，食神清透，杀印相生，皆云名利两全之格。予云：癸水至阴，又生季冬，支皆湿土，土湿水弱，沟渠之谓也；且水土冰冻，阴晦湿滞，无生发之气，名利皆虚，凡富贵之造，寒暖适中，精神奋发，未有阴寒湿带，偏枯之象而能富贵者也。至壬申年，父母皆亡，读书又不能通，又无恒业可守，人又阴弱，一无作为，竟为乞丐。\n\n十、恩怨\n\n两意情通中有媒，虽然遥立意寻追；有情却被人离间，怨起恩中死不灰。"
}