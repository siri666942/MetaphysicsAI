{
  "id": "sanmingtonghui_baihua_chunk_400",
  "source": "三命通会（白话）",
  "tags": [],
  "content": "正印，乃五行之正库，金命见乙丑，木癸未，火甲戌，水 土壬辰、丙辰是也。《言谈》云：“生逢正印，必拜玉堂。” 《妙选》云：“五行入垣，官居五府。”可见得本家正印为贵。 本主同德为上，帝座为中，胎月为下。主人重厚魁梧，功名昭 著。本家印又得贵格扶之，更妙。若木得水印，火得木印，多 兼他权外财。若身克印，或印克身，废而复兴。若水人得火印， 火人带水印，次于本家印，然须本主有旺气，方吉。若克破别 无福救，或空亡，只作清闲道僧、无成举人。若五行有清气， 则绝世高人；有煞则贫贱。\n\n有贵人夹印，如丙丁火命以甲戌为正印，却得酉亥夹之， 酉亥乃丙丁贵人；壬癸水命以壬辰为正印，却得卯已夹之，卯 已乃壬癸贵人。\n\n有华盖印，如亥卯未得癸未之类。"
}