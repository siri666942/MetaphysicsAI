{
  "id": "sanmingtonghui_baihua_chunk_210",
  "source": "三命通会（白话）",
  "tags": [],
  "content": "所谓驿马者，是先天三合数也，先天寅七、午九、戌五， 合数二十有一，所以自子顺至申，凡二十有一而为火局之驿马。 亥卯未之数，四、六与八合为十八，所以自子顺至巳，凡十八而 为木局之驿马。木、火，阳局也，从子一阳顺行。金、水、阴 局也，从午一阴逆行，甲子辰之数，七、九与五合，为二十有 一，所以自午逆至寅，凡二十有一，而为水局之驿马。巳酉丑之 数，四、六与八合为十八，所以自午至亥，凡十有八，而为金局 之驿马。此法之所由立也。\n\n寅午戌生人，马在申而五阳干乘之。见甲申，截路空日马 ；丙申，大败马。戊申，福星伏马。庚申，逢天关马；壬申， 大败马。以上巳酉丑申年月日时发应。\n\n申子辰人，马在寅而五阳干乘之。见甲寅，正禄文星马。 丙寅，福星马。戊寅，伏马。庚寅，破禄马。壬寅，截路马。 以上亥卯未寅年月日时发应。"
}