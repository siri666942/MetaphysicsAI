{
  "id": "yuanhaiziping_chunk_40",
  "source": "渊海子平",
  "tags": [],
  "content": "551       劫财败财、伤官身旺，贫贱下格。    552       以上十五格，皆是冲官逢合，俱有伤官之忌；虽是富贵，不免淫滥之风。    553       七杀正官，只要一位者良；杀多则夫多。    554       官杀被合，乃婢妾姊妹争权。    555       且如甲用辛官，丙合是也；乙用庚官，见丁是也；戊用乙官，见辛是也。此是被合取之，馀仿此，主妇人招嫁不定。    556       八字中伤官及官星死绝，孤神寡宿，日时空亡，乃孤克之命。    557       如天乾透出官杀，地支无官杀，更临休囚死绝、退气之地，乃女绝其夫之气，当作偏房婢妾推之。    558       命若有天月德，无产厄血光之患，亦无淫滥之气。    559       女命只要身弱，主性纯粹而温柔、能奉公姑、助益夫主；身强欺夫，不孝公姑、是非生事、性多急躁。身弱为病，身强亦然。    560       八字喜贵，不宜驿马咸池；要纯和柔弱，不宜刚健太强，岁运亦同。    561       外有阴错阳差、孤鸾之日，不利嫁娶；皆无花烛成亲，因亲至眷，填房孝娶婚姻转析。    562       《孤鸾煞》云：『木虎孀无婿，金猪岂有郎；赤黄马独卧，黑鼠守空房。』主女寡而男孤。    563       时中并冲，女则难为夫嗣；加以空亡、时日孤克，不待言而可知。    564       八字官杀俱无，却行官杀财运，乃夫星得地则孤。    565       八字财官俱有，运行伤官劫财之地，难为夫宫；运过方嫁。细推甚验。    566       《诗诀》★财官印绶三般物，女命逢之必旺夫；不犯杀多无混杂，身强制伏有称呼。    567       《诗诀》★女命伤官福不真，无财无印守孤贫；局中若见伤官透，必作堂前使唤人。"
}