{
  "id": "sanmingtonghui_chunk_64",
  "source": "三命通会",
  "tags": [],
  "content": "《  甲申乙酉井泉水》     1             井泉水者寒泉清冽取养不穷八家凿之以同饮万民资之以生活此水生于金而出于木故喜见金为福砂中有土性与之最宜钗钏清秀次之鑞金与钗金相冲  故不宜再见劒锋申酉太旺恐有泛滥之灾海金无取乙丑为艮山下出泉亦吉此非木不能出譬之桶论故见木皆吉如见平地大林须假劒金削之方可取用桑柘杨柳无用松柏则互换归禄此其最吉诸火阴阳互见则吉霹雳名为入圣太阳号为显照二火相见最吉但不宜并有则凶诸土路傍砂中最吉屋上有天门生水之源亦吉城头壁上与此水则无干涉大驿就位相尅水为土掩则井渫不食须有木去之方可水喜大海  为引凡入圣天上涧下长流亦不为灾大溪甲寅乙卯为吉如甲申见乙酉乙酉见甲申官星互换最吉如二水在年时二木在月日谓之水绕花堤乃贵格也。"
}