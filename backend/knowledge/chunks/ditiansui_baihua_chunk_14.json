{
  "id": "ditiansui_baihua_chunk_14",
  "source": "滴天髓阐微（白话）",
  "tags": [],
  "content": "此与前大同小异。以俗论之，“甲以乙妹妻庚，凶为吉兆”，含合忘冲，较之前造更佳，何彼则翰苑，此则寒袷？不知乙庚合而化金，反助其暴。彼则甲辰，辰是湿土，能生木，此则甲戌，戌燥土不能生木；彼则申辰拱化，此则申戌生杀；彼则甲木进气，而庚金退，此则庚金进气，而甲木退。推此两造，天渊之隔，进退之机，不可不知也。\n\n六、配合\n\n配合干支仔细详，定人福祸与灾祥。\n\n〈原注：天干地支，相为配合，仔细推详其进退之机，则可以断人之祸福灾祥矣。〉"
}