{
  "id": "ditiansui_baihua_chunk_344",
  "source": "滴天髓阐微（白话）",
  "tags": [],
  "content": "此造羊刃当权，又逢生旺，更可嫌者，戊癸合而化火，财为众劫所夺，兄弟六人，皆不成器，遭累不堪。余造年月日皆同，换一壬辰时，弱杀不能相制，亦有六弟，得力者早亡，其余皆不肖，以致拖累破家。总之劫刃太旺，财官无气，兄弟反少，纵有，不如无也。然官杀太旺亦伤残，秘须身财并旺，官印通根，可敦友爱之情。\n\n五、何知章\n\n何知其人富？财气通门户。"
}