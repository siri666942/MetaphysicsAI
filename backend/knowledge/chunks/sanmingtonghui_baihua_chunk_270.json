{
  "id": "sanmingtonghui_baihua_chunk_270",
  "source": "三命通会（白话）",
  "tags": [],
  "content": "十恶者，譬律法中人，犯十恶重罪，在所不赦，大败者， 譬兵法中与敌交战，大败无一生还，喻极凶也。六甲旬中十个 日值禄人空亡，如甲辰、乙巳，甲以寅为禄，乙以卯为禄，甲 辰旬以寅卯为空亡。壬申者，壬以亥为禄，甲子旬以亥为空亡。 余如丙申、丁亥、庚辰、戊戌、癸亥、辛巳、乙丑等日皆仿此。 命中犯者，当以日上见之为是，其余不论。况犯者未必皆凶， 若内有吉神相扶，贵气相辅，当为吉论。"
}