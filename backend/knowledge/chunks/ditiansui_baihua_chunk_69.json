{
  "id": "ditiansui_baihua_chunk_69",
  "source": "滴天髓阐微（白话）",
  "tags": [],
  "content": "此庚辛壬癸，金水双清，地支申酉巳午，煅炼有功，谓午火真神得用，理应名利双辉。所惜者五行无木，金虽失令而党多，火虽当令而无辅；更嫌壬癸覆之，紧贴庚辛之生，而申中又得长生，则壬水愈肆逞矣。虽有巳火助午，无如巳酉拱金，则午火之势必孤。所以申酉两运，破耗异常；丙戌运中，助起用神，大得际遇；一交亥运，壬水得禄，癸水临旺，火气克制、克伤尽，家破身亡。\n\n庚申\n\n壬午\n\n辛酉\n\n甲午癸未\n\n甲申\n\n乙酉\n\n丙戌\n\n丁亥\n\n戊子"
}