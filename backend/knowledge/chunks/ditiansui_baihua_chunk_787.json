{
  "id": "ditiansui_baihua_chunk_787",
  "source": "滴天髓阐微（白话）",
  "tags": [],
  "content": "〈原注：羊刃局，凡羊录，如是午火，干头透丙，支又会戌会寅，或得卯以生之，皆旺。透丁为露刃，子冲为战，未合为藏，再逢亥水之克，壬癸水之制，丑辰土之泄，则弱矣。伤官格，如支会伤局，干化伤角，不重出，无食混，身旺有财，身弱有印，谓之清，反是则浊，夏木之见水，冬金之得火，清而且秀，富贵非常。〉"
}