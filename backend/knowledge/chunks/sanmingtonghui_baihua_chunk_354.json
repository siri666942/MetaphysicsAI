{
  "id": "sanmingtonghui_baihua_chunk_354",
  "source": "三命通会（白话）",
  "tags": [],
  "content": "有马克身者，取驿马之辰能制生月，如寅午戌人马在申， 申属金，能制寅卯月木，假令甲子人在辰戌丑未月生是也，主 官禄易求，仕宦无滞，少年亨快，为官清显。常人遇之，小富。\n\n有马财库，取驿马所克之辰入墓，如马在申，申属金，金 克木，木至未为库之例。主平生游历四方，广得资财。\n\n有英灵贯马，乃五行真气之长生，下遇驿马，主持节按部 之使。"
}