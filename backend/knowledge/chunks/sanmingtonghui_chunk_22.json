{
  "id": "sanmingtonghui_chunk_22",
  "source": "三命通会",
  "tags": [],
  "content": "己亥从己至丁其数皆九所以纳音属木庚子庚午辛未辛丑其数皆一所以纳音属土丙子丙午从丙至庚丁未丁丑从丁至辛其数皆五所以纳音属水纳干数也所以只数其干不数其支如从丙至庚即丙丁戊己庚是其数五也又如从甲至庚即甲乙丙丁戊己庚其数七即《路史》之义又《瑞桂堂暇录》则云六十甲子之纳音此以金木水火土之音而明之也一六为水二七为火三八为木四九为金五十为土盖五行之中惟金木  有自然之音水火土必相假而后成音盖水假土火假水土假火故金音四九木音三八水音五十火音一六土音二七如甲子乙丑其数三十有四四者金之音故曰金戊辰己巳其数二十有八八者木之音故曰：木庚午辛未其数三十有二二者火也土以火为音故曰：土甲申乙酉其数三十十者土也水以土为音故曰：水戊子己丑其数三十有一一者水也火以水为音故曰：火凡六十甲子皆然盖两金两木相击自然成音而水必  以土击火必以水激相胜而成音土必以火陶成器而后有音亦自然之理也又一说六十甲子纳音皆从五音所生有条不紊端如贯珠盖甲子为首而五音始于宫宫土生金故甲子为金而乙丑以阴从阳商金生水故丙子为水而丁丑从之角木生火故戊子为火徵火生土故庚子为土羽水生木故壬子为木而己丑辛丑癸丑各从之至于甲寅则纳音起于商商金生水故甲寅为水角木生火故丙寅为火徵火生土故戊寅为土  羽水生木故庚寅为木宫土生金故壬寅为金而五卯各从之至甲辰则纳音起于角角木生火故甲辰为火徵火生土故丙辰为土羽水生木故戊辰为木宫土生金故庚辰为金商金生水故壬辰为水而五已各从之宫商角皆然惟徵羽不得居首于是甲午复如甲子甲申如甲寅甲戌如甲辰而五未五酉五亥亦各从其类又一说大衍之数五十其用四十九先布四十九数却用《太𤣥》数甲己子午九乙庚丑未八丙辛寅申七丁壬"
}