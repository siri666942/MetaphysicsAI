{
  "id": "yuanhaiziping_chunk_25",
  "source": "渊海子平",
  "tags": [],
  "content": "306       行杀旺运无制伏，则祸作。    307       时上七杀，却不怕阳刃，而亦不畏冲。    308       如 辛丑，乙未，乙卯，丙子 ：此命身旺，生于六月之中，岁乾透出辛丑为七杀；喜得丙子合辛丑之杀，乃贵而有权。    309       如 甲午，丙寅，庚子，丙子 ：此命身弱，见火局，又见月令丙寅七杀，时又见丙子；火克庚金，金死于子，身弱杀旺，又无制伏，宜乎带病贫薄。    310       如 丁巳，戊申，壬子，戊申 ：此命身旺，见二戊为七杀，引归于巳；丁与壬合，戊与癸合，金又长生于巳，戊禄在巳；乃壬戊二字俱旺，所以贵也。    311       《论官星太过》    312       如壬癸生人，四柱是辰戌丑未巳午，天乾不露官星与杀，则官杀暗藏于中为多。若四柱元有为好；若无制伏，须行木运，与三合木局亦好。    313       大凡官星多则杂，务要除而清之，乃可发福。    314       若官星多又行官运，亦不济事。    315       《论官杀混杂要制伏》    316       官星要纯，不要杂。    317       假如甲木用辛金为官，若年是辛，月是酉，时上亦是死官，虽多尽不妨，盖纯一尽好；若有金或庚申，则混杂为杀，以伤其身。要行火乡制伏，则发福也。馀仿此也。    318       《论印绶》    319       所谓印？生我者，即印绶也，经曰：『有官无印，即非真官；有印无官，反成其福。』何以言之？大抵人生得物以相助相生相养，使我得万物之见成，岂不妙乎；故主人多智虑，兼丰厚。    320       盖印绶畏财，主人括囊。故四柱中及运行官贵，反成其福，盖官鬼能生我；只畏其财，而财能反伤我。"
}