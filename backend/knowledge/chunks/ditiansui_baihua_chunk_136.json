{
  "id": "ditiansui_baihua_chunk_136",
  "source": "滴天髓阐微（白话）",
  "tags": [],
  "content": "此造财旺提纲，丙食生助，当以财星为用，丙火为宜、喜用，癸水为不宜、忌讳。身旺用财，遗业十余万初年水木运，一败如灰：至辛亥运，火绝木生，水临旺，冻饿而死。以此观之，不论成方成局，必先察财官之势。若财旺提纲，则以财为用；或官得财助，则以官为用；如财不通月支，官无旺财生，必须弃其寡而从其众也。余皆仿此。\n\n成局干透一官星，左边右边空碌碌。\n\n〈原注：甲乙日遇亥卯未全者，庚辛是木之官也，又见左辰右寅，则名利无成。甲乙日单遇庚辛，则亦无成。〉"
}