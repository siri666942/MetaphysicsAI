{
  "id": "ditiansui_baihua_chunk_573",
  "source": "滴天髓阐微（白话）",
  "tags": [],
  "content": "甲寅日元，生于巳月，丙火司令，虽坐禄支，其精泄尽，火旺木焚，宜、喜用土以行之，此衰极从弱之理。初运戊午己未，顺其火土之性，祖业颇丰，又得一衿；庚申逆火之性，泄土之气；至癸亥年，冲激火势而亡。\n\n阳明遇金，郁而多烦。\n\n〈原注：寅午戌为阳明，有金气伏于内，则成其郁郁而多烦闷。〉"
}