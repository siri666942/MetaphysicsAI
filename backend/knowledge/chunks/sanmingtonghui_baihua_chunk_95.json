{
  "id": "sanmingtonghui_baihua_chunk_95",
  "source": "三命通会（白话）",
  "tags": [],
  "content": "六十甲子纳金取象，其十干有可以为金，有不可以为金者， 虽因所值之数不同而五行类化类从之妙，其理亦不可不知。如 甲乙、庚辛、壬癸，此三行者可以为金，而丙丁、戊己不与焉 ；庚辛原金，固为本家之物，壬癸非金也，又胡为金？此金水 相生之理，而水亦可以为金，所以世有水碧金明之物；甲乙之木， 其质坚强，世有木化为石者，可以例见，所以此二者可以取象为 金，与本家之物同也。丙丁属火，燥刚不同，戊己属土，柔刚 不同，与金相反，自不可以金论。戊己庚辛壬癸此六干者可以 为木，而甲乙丙丁不预焉。以丙丁原火，所以焚木，自不可取 ；甲乙原木，胡不取之？殊不知五行中金还金，水还水，火还 火，土还土，独木则变，以木资火、水、土之性，假合而生， 脉绝而枯槁则还水也，灼之为火则还火也，腐之为土则还土也。 所以不用木，所以脱体而化神也。六甲轮环，所值之数，五行错 综，所得之理，自可以默识矣。凡木皆水所生，其津液即水也， 所以壬癸可以为木，庚辛之质，其坚与甲乙同，所以甲乙可以为金， 而庚辛可以为木，互换交通，其理亦无二也。丙丁、甲乙、壬 癸取象为水，以壬癸原水也，丙丁其化也，甲乙之津液即为水 也；戊己之土所以克制、克伤水，庚辛之金所以燥水，气有异也，自不 可以水论。甲乙、丙丁、戊己取象为火，以丙丁原火也，戊己 其化也，甲乙之生燃即火也，壬癸之水所以克制、克伤火，庚辛之金所 以燥火，类不同也，自不可以火论。丙丁、戊己、庚辛纳音属 土，戊己原土也，丙丁之火化而为灰，灰即土也，庚辛之金混 于土中，是土之精气所结，所以皆可以为土。若壬癸之水润下不 凝，甲乙之木散上不止，自不可以土论。"
}