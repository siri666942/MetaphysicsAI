{
  "id": "sanmingtonghui_baihua_chunk_71",
  "source": "三命通会（白话）",
  "tags": [],
  "content": "庚申、辛酉二木，金居木上，因金以成器，忌再见金，致 毁其器。若见甲申、乙酉水则入格。《玉宵宝鉴》云：“庚申， 自绝木，为魂游神变，遇此日生者，类非凡器，常格主赋性颖 异，家族不羁，入贵格则是英杰之才，立不世之功；辛酉，失 位之木，木困金乡，乘之者涉世多艰，惟对癸卯金则刚柔相济， 挺拔出群，决取巍科。”"
}