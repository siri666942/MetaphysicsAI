{
  "id": "ditiansui_baihua_chunk_140",
  "source": "滴天髓阐微（白话）",
  "tags": [],
  "content": "此造正合本文成局，干透官星，左右皆空，四柱一无情致，用财则财会劫局，用官则官临绝地，用神无所着落，为人少恒一之志，多迁变之心，以致家业破耗。读书未就，而学医；医又不就，又学堪舆；自以为仲景再世，杨赖复生，而人终不信；又学巫，学易，学命，所学甚多，不能尽述。不但一无所就，而且财散人离，削发为僧矣。\n\n十二、八格\n\n财官印绶发偏正，兼论食伤八格定。"
}