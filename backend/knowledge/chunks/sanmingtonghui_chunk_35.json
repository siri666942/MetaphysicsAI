{
  "id": "sanmingtonghui_chunk_35",
  "source": "三命通会",
  "tags": [],
  "content": "乙丑自库之金火不能尅葢已藏之金自无尅害冲破未有不显荣者独忌己丑己未之火阎东叟云乙丑为正印具大福徳秋冬富贵寿考春夏吉中有凶入格则  建功享福带煞类为凶会玉霄宝鉴云甲子乙丑未成器金见火则成多见则吉    64             丙寅赫曦之火无水制之则有燔灼炎烈之患水不可过独爱甲寅之水就位济之又名朝元禄五行要论云丙寅火含灵明冲粹之气四时生生之徳入贵格则文彩发应主魁甲之贵    65             丁卯伏明之火气弱宜木生之遇水则凶乙卯乙酉水最毒五行要论云丁卯沐浴之火含雷动风作之气水  济则达土载之则基厚以木资之为文彩以金槖之更逢夏令则凶暴鬼谷遗文云：丙寅丁卯秋冬宜以保持注云火无西旺火至秋冬势恐不乆    66             戊辰两土下木衆金不能尅盖土生金有子母之道得水生之为佳五行要论云戊辰庚寅癸丑三辰挺刚徳清健之数生于春夏能特立独奋随变成功更逢旺气则有凌霄耸壑之志惟忌秋生虽怀志节屈而不伸    67             己巳为近火之木金自此生于我无伤忌见生旺之金  阎东叟云己巳在巽为风动之木根危易拔和之以金土运归东南方成材用虽外阳内阴别无辅助则其气虚散更为金鬼所尅乃不材之木也珞琭子云己巳戊辰度乾宫而脱厄注云己巳戊辰举木之类西方金鬼旺乡纳音之木至此絶矣斯谓厄会若度乾亥之宫木得水以长生故脱厄    68             庚午辛未始生之土木不能尅惟忌水多反伤其气木多却有归盖木归未也阎东叟云庚午辛未戊申己酉  皆厚徳之土含容镇静和气融洽福禄优裕入格则多历方岳之任有普惠博爱之功    69"
}