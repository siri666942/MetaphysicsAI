{
  "id": "ditiansui_baihua_chunk_92",
  "source": "滴天髓阐微（白话）",
  "tags": [],
  "content": "此与前造只换一辰字，以俗论之，前则制官留杀，此则合官留杀，功名仕路，无所高下，殊不知有天渊之隔。夫制者克制、克伤而去之，合者有去有不去也。如以辰土为财，则化金而助杀；以酉金为官，仍化金而党杀。由此观之，清中带浊，且以财为病者，不但功名蹭蹬，而且刑耗难辞。惟亥运逢生，可获一衿，壬子如逢木，秋闱有望；癸丑合去子印，一阻去程，有凶无吉；甲寅运被申冲破，寿元有碍矣。\n\n上下贵乎情协。\n\n原注；天干虽非相生，宜有情而不反背。"
}