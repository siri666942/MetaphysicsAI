{
  "id": "ditiansui_baihua_chunk_690",
  "source": "滴天髓阐微（白话）",
  "tags": [],
  "content": "〈原注：三元皆有贞元。如以八字看，以年为元，月为亨，日为利，时为贞。年月吉者，前半世吉，日时吉者，后半世吉。以大运看，以初十五年为元，次十五年为亨，中十五年为利，后十五年为贞。元亨运吉者，前半世吉，利贞运吉者，后半世吉，皆贞元之道。然有贞元之妙存焉，非特绝处逢生、北尽东来之意也。至于仁之寿终矣，而既终之后，运之所行，果所宜、喜用者欤？则其家必兴；果所不宜、忌讳者欤？则其家必替。原来、因为以父为贞，子为元也。贞下起元之妙，生生不息之机。予著此论，非欲人知考之年，而示天下万世，实所以验奕世之兆，而知数之不可逃也。学者勖之！〉"
}