{
  "id": "ditiansui_baihua_chunk_287",
  "source": "滴天髓阐微（白话）",
  "tags": [],
  "content": "乙木生于八月，财生官杀，弱之极矣。所宜、喜用者，坐下印绶引通官杀之气，更妙甲木透出，谓藤萝系甲。出身虽寒微，至亥运入泮，壬子联登甲第，及壬癸运，早遂仕路之光；丑运丁艰，甲寅克制、克伤土扶身，不次升迁；乙卯仕至侍郎。此造之所宜、喜用者，亥水也，若无亥水，不过庸人耳。然亥水必要坐下，如在别支，不得生化之情，功名不过小就耳。\n\n二十八、顺逆\n\n顺逆不齐也，不可逆者，其气势而已矣。\n\n〈原注：刚柔之道，可顺而不可逆。昆仑之水，可顺而不可逆也，其势已成，可顺而不可逆也；权在一人，可顺而不可逆也；二人同心，可顺而不可逆也。〉"
}