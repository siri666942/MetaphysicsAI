{
  "id": "ditiansui_baihua_chunk_18",
  "source": "滴天髓阐微（白话）",
  "tags": [],
  "content": "〈任氏说：丙是纯阳之火，万物莫不由此而发，得此而敛；癸是纯阴之水，万物莫不由此而生，得此而茂。阳极则阴生，所以丙辛化水；阴极则阳生，所以戊癸化火。阴阳相济，万物有生生之妙。夫十干之气，以先天言之，固一原同出，以后天言之，亦一气相包。甲乙一木也，丙丁一火也，戊己一土也，庚辛一金也，壬癸一水也，即分别所用，不过阳刚阴柔，阳健阴顺而已。窃怪命家作歌为赋，比拟失伦，竟以甲木为梁栋，乙木为花果；丙作太阳，丁作灯烛；戊作城墙，己作田园；庚为顽铁，辛作珠玉；壬为江河，癸为雨露。相沿已久，牢不可破，用之论命，诚大谬也。如谓甲为无根死木，乙为有根活木，同是木而分生死，岂阳木独禀死气，阴木独禀生气乎？又谓活木畏水泛，死木不畏水泛，岂活木遇水且漂，而枯槎遇水反定乎？论断诸干，如此之类，不一而足，当尽避之，以绝将来之谬。〉\n\n五阳从气不从势，五阴从势无情义。"
}