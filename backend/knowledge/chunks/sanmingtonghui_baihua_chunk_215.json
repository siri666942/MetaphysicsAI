{
  "id": "sanmingtonghui_baihua_chunk_215",
  "source": "三命通会（白话）",
  "tags": [],
  "content": "盛德乘时曰旺。如春木旺，旺则生火，火乃木之子，子乘 父业，故火相；木用水生，生我者父母，今子嗣得时，登高明 显赫之地，而生我者当知退矣，故水休。休者，美之无极，休 然无事之义。火能克金，金乃木之鬼，被火克制，不能施设， 故金囚；火能生土，土为木之财，财为隐藏之物，草木发生， 土散气尘，所以春木克土则死。夏火旺火，生土则土相，木生 火则木休，水克火则水囚，火克金则金死。六月土旺，土生金 则金相，火生土则火休，木克土则木囚，土克水则水死。秋金 旺，金生水则水相，土生金则土休，火克金则火囚，金克木则 木死。冬水旺，水生木则木相，金生水则金休，土克水则土囚， 水克火则火死。"
}