{
  "id": "ditiansui_baihua_chunk_81",
  "source": "滴天髓阐微（白话）",
  "tags": [],
  "content": "丙寅日元，虽支遇三寅，最宜、喜用丑土乘权，财星归库。若运走西北土金，财业必胜前造，惜一路东南木火之地，祖业破尽，遍历数省，奔驰不遇，至午运暗会劫局，死于广东。一事无成，莫非运也。\n\n阳乘阴位气盛，还须道路光亨。\n\n〈原注：六阴之位，独酉亥丑为阴方，是阴位之纯。五阴居之，如若是旺神，最要行运阳顺光亨之地。〉"
}