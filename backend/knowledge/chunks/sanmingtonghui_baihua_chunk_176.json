{
  "id": "sanmingtonghui_baihua_chunk_176",
  "source": "三命通会（白话）",
  "tags": [],
  "content": "地支之用，不比天干，动静不同，圆方迥异。然五行所属 则一，而所处之地不一。且如在年则有在年之论，在月则有在 月之论，在日时则有日时之论，其阴阳、轻重、刚柔岂混于一 体？今当以月提为主，所藏所用，要见何神，所耗所嫌，要系 何物。凡四柱之神，较量深浅而用。"
}