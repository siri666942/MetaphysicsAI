{
  "id": "sanmingtonghui_baihua_chunk_218",
  "source": "三命通会（白话）",
  "tags": [],
  "content": "有驿有马者，主指、代表位至侯。干为马，支为驿，如戊戌人马在 申而得庚申，支干俱属金，到申临官，戊戌支干俱属土，到申 长生，本命及驿马支干背马有气，是有驿有马。又如壬午人驿 马在戊申，戊土临申长生，本命壬水到申亦长生，午火到申为 衰乡，本命干旺支衰，是有马无驿。又如丁丑人驿马在辛亥， 金临亥为病乡，本命丁火到亥为绝，以丑土到亥为临官，本命 干衰支旺，驿马干亦衰，是有驿无马。或以寅午戌见庚无申、 见申无庚之类，为有马无驿，有驿无马亦通。"
}