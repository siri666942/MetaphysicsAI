{
  "id": "ditiansui_baihua_chunk_431",
  "source": "滴天髓阐微（白话）",
  "tags": [],
  "content": "此造水冷金寒，土冻木凋，得年干透丙，一阳解冻，似乎佳美。第丙辛合而化水，以阳变阴，反增寒湿之气。阳正之象反为阴邪之类，所以其为人贪婪无厌，奸谋百出，趋财奉势，见富贵而生谄容，势利骄矜。所谓多能之象也。\n\n九、奋郁\n\n局中显奋发之机者，神舒意畅；象内多沉埋之气者，心郁志灰。"
}