{
  "id": "sanmingtonghui_baihua_chunk_173",
  "source": "三命通会（白话）",
  "tags": [],
  "content": "癸水继壬之后，乃天干一周阴阳之气，成于终而反于始之 渐，故其为水清浊以分，散诸四方，有润下助土之功，滋生万 物之德。在天为雨露，在地为泉脉，谓之阴水。其禄在子，子 乃阴极阳生之地，辛生庚死之垣；癸为活水，活水者，柔水也， 喜阴金而生，畏阳金而滞，欲阴木行其根则能疏通阴土，阴土 既通于地脉则能流畅。二月建卯，为花果树木，木旺土屋，癸 水方得通达。至于申地，三阴用事，否卦司权，天地不交，万 物不通，申中坤土、庚金遂成围堰，使癸水不能流畅，困于池 沼，无所施设，岂再生物？故癸水生于卯而死于申。经云：水 不西流。正谓此也。"
}