{
  "id": "ditiansui_baihua_chunk_691",
  "source": "滴天髓阐微（白话）",
  "tags": [],
  "content": "〈任氏说：贞元之理，河洛图书之旨也；河洛图书之旨，既先后天卦位之易也。先天之卦，乾南坤北，所以西北多山，昆仑为山之宜；东南多水，大海为水之归。是以水从山出，山见水止。夫九河泻地，极汪洋澎湃之势，溯其源，皆星宿也；夫五岳插天，极崇降峻险之形，穷其本，皆昆仑也。惟人有祖父亦然，虽支分派衍，莫不皆出于一脉。所以一阴生于坤之初，一阳生于乾之始，所以离为日体，坎为月体。而贞元之理，原于纳甲，纳甲之象，出于八卦。所以父乾而母坤，震为长男，继魄纯黑而为坤象。坤者，犹贞之意也。初三光明三分，一阳初生，震之象也。震者，元之兆也。初八上弦，光明六分，兑之象也，兑者，犹亨之理也。十八日，月盈而亏缺三分，巽之象也。犹利之义也。是以贞元之道，循不之理，盛极而衰，否极而泰，亦此意也。观此章之旨，不特人生在世，运吉者昌，运凶者败，至于寿终之后，而行运仍在，观其运之吉凶，而可知其子孙之 兴替。所以其人既终之后，而其家兴旺者，身后运必吉也；其家衰败者，身后必运必怨也。此论虽造化有定，而数之不可逃，为人子者不可不知考之年，而善继述之。若考之身后运吉，自可承先启后；如考之身后运凶，亦可安分经营，挽回造化。若祖宗富贵，自诗书中来，子孙享富贵，即弃诗书者；若祖宗家业，自勤俭中来，子孙享家业，即忘勤俭者，是割扶桑之干而接于文梓，未有不稿者，决渭河之水，而入于湿川，鲜有不浊者。河也？其本源各自不相附耳，学者当深思之。〉\n\n此清朝作品在全世界都属于公有领域，因为作者逝世已经超过100年，且作品于1931年1月1日之前出版。\n\nAbout this digital edition"
}