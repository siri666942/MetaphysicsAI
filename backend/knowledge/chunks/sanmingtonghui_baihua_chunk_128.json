{
  "id": "sanmingtonghui_baihua_chunk_128",
  "source": "三命通会（白话）",
  "tags": [],
  "content": "辛金为霜。八月，辛金建禄之地，是月也天气肃杀，白露 为霜，草木黄落而衰，所以五行阴木绝在此地，若木经斧斤之斩 伐，未有所生焉者也。斧斤以时入山林，严霜以时杀草木，揆 之天道，参之人事，信乎辛金之为霜矣。如辛人坐卯，未透乙， 大富，坐亥透丙则贵。爱冬生。"
}