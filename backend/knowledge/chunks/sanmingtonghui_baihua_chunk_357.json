{
  "id": "sanmingtonghui_baihua_chunk_357",
  "source": "三命通会（白话）",
  "tags": [],
  "content": "又曰：凡看驿马有四专、名位、生旺、病绝、驰宝、衔花 及倒食互换不同，中间好恶荣辱，须于岁运、鞭策细详之。四 专者，如申子辰马在寅，寅逢甲寅，申遇庚申，巳逢丁巳，亥 遇癸亥是也。名位者，乃马中逢食神，如甲见丙，乙见丁之类， 马上得食是也。四生者，辛巳、甲申、己亥、丙寅纳音自生也。 四病乃自死自绝，如年纳音属金，金绝在寅是也。驰宝者，乃 甲子见戊寅，马头带天财；或纳音克马为财，如食神之类，如 甲寅人见丙申、甲申见丙寅日时是也。衔花者，乃纳音临官遇 马，如庚申、壬子、戊辰纳音皆木，遇寅，马临官之地是也。 又生成马、名位马与前论禄同，主贵。"
}