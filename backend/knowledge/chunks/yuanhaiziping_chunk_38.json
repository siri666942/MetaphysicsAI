{
  "id": "yuanhaiziping_chunk_38",
  "source": "渊海子平",
  "tags": [],
  "content": "516       八字有一杀一子，二杀二子，无杀无子。    517       如柱中身杀两停，而杀逢旺乡，就作多子断之；亦看财神何如，逐时增减，多寡推之。无不验矣！    518       《论小儿》    519       凡小儿命，见财多，必庶出螟蛉，克父母也；若幼年行运于财旺之乡亦然。    520       甲侧生顶不正，有胎衣遮；丁偏生双顶，乾生有依，应有克刑；辰复生，背父易生易养；申有声；寅迟滞；未吉；辰有胎衣包；仰生有惊。    521       夫小儿命，大要身旺，最喜印绶生之，无财克之，则易生灾少。不要官星七杀、阳刃伤官太旺，身旺亦多灾；身弱则难养。    522       如见所畏之辰，切不要行运岁君助之。    523       大畏财旺，不庶出必螟蛉，克父母也；更不要行运早，盖气难敌也。    524        庚子，戊寅，戊子，丁巳 ：生月中之后，月逢七杀，赖有丁火为印绶，寅为长生之地，能生戊土；不合见庚子，巳字金长生，其二子之水为财，克丁火生气，反生月中七杀。七杀来克身，身弱难敌；故当年十一月，其子死矣！此为生杀坏印之祸也。    525       如 癸酉，癸亥，己丑，乙亥 ：此命四柱财重，自分娩几乎俱亡；未岁馀父母亦亡，乃过房继养。其他仿此，无疑也！    526       《论小儿关煞》    527       小儿之命，当论时辰为主；先看关煞，次看格局。    528       日主强，财官旺，有关无煞。    529       日干弱，财官少，常病可养。    530       日干弱，财官多，有关有煞；又有三合，聚煞者难养。    531       不带刑冲者，声音响亮，夜啼急性。"
}