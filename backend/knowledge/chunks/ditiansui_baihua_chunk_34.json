{
  "id": "ditiansui_baihua_chunk_34",
  "source": "滴天髓阐微（白话）",
  "tags": [],
  "content": "〈任氏说：庚是秋天肃杀之气，刚健为最。得水而清者，壬水也，壬水发生，引通刚杀之性，便觉淬厉晶莹。得火而锐者，丁火也，丁火阴柔，不与庚金为敌，良冶销熔，遂成剑戟，洪炉煅炼，时露锋砧。生于春夏，其气稍弱，遇丑辰之湿土则生，逢未戌之燥土则脆。甲木正敌，力能伐之；与乙相合，转觉有情。乙非尽合庚而助暴，庚亦非尽合乙而反弱也，宜详辨之。〉\n\n辛金软弱，温润而清。畏土之叠，乐水之盈。能扶社稷，能救生灵。热则宜、喜用母，寒则宜、喜用丁。"
}