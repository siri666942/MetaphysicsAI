{
  "id": "sanmingtonghui_chunk_7",
  "source": "三命通会",
  "tags": [],
  "content": "三命通会卷一》     1             　　　　　　　　　　　　明　万民英　撰     《  原造化之始》     1             《老子》曰：无名天地之始有名万物之母有物混成先天地生列御寇曰有形生于无形天地之初有太易有太初有太始有太素太易者未见气太初者气之始太始者形之始太素者质之始气与形质合而未离曰浑沦  歴纪云未有天地之时混沌如鷄子溟滓始芽鸿蒙滋萌〈律厯志〉云太极元气函三为一《易》曰：《易》有太极是生两仪两仪生四象四象生八卦八卦定吉凶易《疏》云：太极谓天地未分之前元气混而为一蒙泉子曰：太初者理之始也太虚者气之始也太素者象之始也太乙者数之始也太极者兼理气象数之始也由数论言之可见浑沦未判之先只一气混合杳冥昏昧而理未尝不在其中与道为一是谓太极《庄子》以道在太极之先所  谓太极乃是指天地人三者气形己具而未判者之名而道又别是一悬空底物在太极之先不知道即太极太极即道以其理之通行者言则曰道以其理之极至者言则曰太极又何尝有二邪向非周子啓其秘朱子阐而明之孰知太极之为理而与气自不相离也哉所谓太极者乃阴阳动静之本体不离于形气而实无声臭不穷于变化而实有凖则故一动一静互为其根分阴分阳两仪立焉仪者物也凡物未始无对而亦未尝  独立天以气覆而依乎地地以形载而附乎天有理斯有气阴阳之谓也有气斯有形天地之谓也天地不生于天地而生于阴阳阴阳不生于阴阳而生于动静动静不生于动静而生于太极盖太极者本然之妙也动静者所乘之机也阴阳者所生之本也太极形而上道也阴阳形而下器也动静无端阴阳无始此造化所由立焉    2              栢斋何子曰：天阳之动者也果何时动极而静乎地阴之静者也果何时静极而动乎天不能生地水不  能生火无智愚皆知之乃谓阴阳相生不亦误乎盖天地水火虽浑然不可离实灿然不可乱故阴之与阳谓之相依则可谓之相生则不可谓之互藏其宅则可谓之互藏相生则不可此言的有见也     3"
}