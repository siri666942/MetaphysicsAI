{
  "id": "ditiansui_baihua_chunk_103",
  "source": "滴天髓阐微（白话）",
  "tags": [],
  "content": "此造天干木生火，火生土，土生金，地支水生木，木生火，火生土，土生金。且由支而生干，从地支则以年支子水生寅木为始，至时干辛金为终；从天干亦以年支子水生甲木为始，至时干辛金为终。天地同流。正所谓始其所始，终其所终也，是以科甲联登，仕至极品，夫妇齐美，子孙衍，科甲不绝，寿至九旬。\n\n十、形象\n\n两气合而成象，象不可破也。\n\n〈原注：天干属木，地支属火，天干属火，地支属木，其象则一。若见金水则破，余仿此。〉"
}