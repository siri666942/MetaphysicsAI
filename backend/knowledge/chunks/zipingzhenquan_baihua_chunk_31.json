{
  "id": "zipingzhenquan_baihua_chunk_31",
  "source": "子平真诠评注（白话）",
  "tags": [],
  "content": "284 煞用食制，不要露财透印，以财能转食生煞，而印能去食护煞也。然而财先食后，财生煞而食以制之，或印先食后，食太旺而印制，则格成大贵。如脱丞相命，壬辰、甲辰、丙戌、戊戌，辰中暗煞，壬以透之，戊坐四支，食太重而透甲印，以损太过，岂非贵格？若煞强食泄而印露，则破局矣。 285 有七煞用印者，印能护煞，本非所宜，而印有情，便为贵格。如何参政命，丙寅、戊戌、壬戌、辛丑，戊与辛同通月令，是煞印有情也。 286 亦有煞重身轻，用食则身不能当，不若转而就印，虽不通根月令，亦为无情而有情。格亦许贵，但不大耳。 287 有煞而用财者，财以党煞，本非所宜、喜用，而或食被制，不能伏煞，而财以去印存食，便为贵格。如周丞相命，戊戌、甲子，丁未、庚戌，戊被制不能伏煞，时透庚财，即以清食者，生不足之煞。生煞即以制煞，两得其用，尤为大贵。 288 又有身重煞轻，煞又化印，用神不清，而借财以清格，亦为贵格。如甲申、乙亥、丙戌、庚寅，刘运使命是也。 289 更有杂气七煞，干头不透财以清用，亦可取贵。 290 有煞而杂官者，或去官，或去煞，取清则贵。如岳统制命，癸卯、丁巳、庚寅、庚辰，去官留煞也。夫官为贵气，去官何如去煞？岂知月令偏官，煞为用而官非用，各从其重。若官格杂煞而去官留煞，不能如是之清矣。如沈郎中命，丙子、甲午、辛亥、辛卯，子冲午而克制、克伤煞，是去煞留官也。 291 有煞无食制而用印当者，如戊辰、甲寅、戊寅、戊午、赵员外命是也。 292 至书有制煞不可太过之说，虽亦有理，然运行财印，亦能发福，不可执一也，是若弃命从煞，则于外格详之。 293 偏官取运，即以偏官所成之局分而配之。煞用食制，煞重食轻则助食，煞轻食重则助煞，煞食均而日主指、代表根轻则助身。不宜、忌讳正官之混杂，畏印绶之夺食。 294 煞用印绶，不利财乡，伤官为美，印绶身旺，俱为福地。"
}