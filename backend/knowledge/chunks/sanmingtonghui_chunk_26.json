{
  "id": "sanmingtonghui_chunk_26",
  "source": "三命通会",
  "tags": [],
  "content": "《  论纳音取象》     1             昔者黄帝将甲子分轻重而配成六十号曰花甲子其花字诚为奥妙圣人借意而喻之不可著意执泥夫自子至亥十二宫各有金木水火土之属始起于子为一阳终于亥为六阴其五行所属金木水火土在天为五  星于地为五岳于徳为五常于人为五脏其于命也为五行是故甲子之属乃应之于命命则一世之事故甲子纳音象圣人喩之亦如人一世之事也何言乎子丑二位阴阳始孕人在胞胎物藏荄根未有涯际寅卯二位阴阳渐辟人渐生长物以拆甲羣葩渐剖如人将有立身也辰巳二位阴阳气盛物当华秀如人三十四十而有立身之地始有进取之象午未二位阴阳彰露物己成齐人至五十六十富贵贫贱可知凡百兴衰可见  申酉二位阴阳肃杀物已收成人已龟缩各得其静矣戌亥二位阴阳闭塞物气归根人当休息各有归著详此十有二位先后六十甲子可以次第而晓甲子乙丑何以取象为海中之金盖气在包藏有名无形犹人之在母腹也壬寅癸卯絶地存金气尚柔弱薄若缯缟故曰金泊金庚辰辛巳以金居火土之地气巳发生金尚在鑛寄形生养之乡受西方之正色乃曰白鑞金甲午乙未则气已成物质自坚实混于沙而别于沙居于火  而炼于火乃曰沙中金也壬申癸酉气盛物极当施收敛之功颖脱锋鋭之刃盖申酉金之正位干值壬癸金水淬砺故取象劒锋而金之功用极矣至戌亥则金气藏伏形体巳残煅炼首饰已成其状藏之闺阁无所施为而金之功用毕故曰：庚戌辛亥钗钏金壬子癸丑何以取象桑柘木盖气居盘屈形状未伸居于水地蚕衰之月桑柘受气取其时之生也庚寅辛卯则气已乘阳得栽培之势力其为状也奈居金下凡金与霜素坚木"
}