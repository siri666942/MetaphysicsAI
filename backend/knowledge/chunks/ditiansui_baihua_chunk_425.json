{
  "id": "ditiansui_baihua_chunk_425",
  "source": "滴天髓阐微（白话）",
  "tags": [],
  "content": "此造丁火阴柔，生于深秋，杀官重叠，必不能养。殊不知官杀虽旺，妙在戌月，通根身库，足以制水；更妙无金，时支寅木不伤，气贯生时，足以纳水，不但易养成人，可遂书香之志。然官杀一类，勿以官为宜、喜用，杀为憎，身弱者官皆是杀，身旺者杀皆是官，只要无财有印，便为佳造。如云丁火死寅，谬之极矣。寅中甲木，是丁之嫡母，何以为死？凡阴干以生地为死，死地为生，非正论也。果幼年无疾，聪慧过人，至甲戌年入泮后。运走南方火土，制杀扶身，未可限量也。\n\n壬戌\n\n甲辰\n\n丁酉\n\n己酉乙巳\n\n丙午\n\n丁未\n\n戊申\n\n己酉\n\n庚戌"
}