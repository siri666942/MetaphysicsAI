{
  "id": "sanmingtonghui_baihua_chunk_70",
  "source": "三命通会（白话）",
  "tags": [],
  "content": "丁巳，自绝之土。又不为绝，盖一土居二火之下，在父母 之乡，乘天属之恩，故不为绝。木不能克，火多益佳。《玉宵 宝鉴》云：“丁巳含东南火德旺，数得之者，含容福寿。” 戊午，自旺之火，己未，偏库之火。居离明之方，旺相之 地，其气极盛，他水无伤。忌丙午、丁未天上之水。《五行要 论》云：“己未，衰火，含余藏宝之气，春夏之月，运入沈潜 之乡，则明达峻敏，福庆深远，夏得之，非和气也，秋得之， 则先吉后凶。”"
}