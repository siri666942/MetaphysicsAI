{
  "id": "sanmingtonghui_chunk_50",
  "source": "三命通会",
  "tags": [],
  "content": "《  甲辰乙巳覆灯火》     1             覆灯火者金盏衔光玉台吐艳照日月不照之处明天地未明之时此火乃人间夜明之火以木为心以水为油遇阴则吉遇阳则不利凡日时最忌再见辰巳地支有冲恐风吹灯灭主夭或以戌亥子丑为阴或以自未至亥为阴五行见木为根本凡木皆好更得官星禄贵相扶干头化水尤吉限运遇相助主大贵水以井泉涧下为真油长流假油妙选有暗灯添油格即此理也大  海河水则不可以为油遇者主寻常大凡此火见水须资木不喜长生旺气水太泛反凶命值泊金照耀最为清贵亦须水木相资方能显达砂中钗钏二金皆吉劒锋一金谓之灯花拂劒尤吉鑞金不宜五行见土须防尅破若壁土可以安身屋土可以覆庇日时并见主福贵砂土有木亦主衣食馀土无用火爱同类却怕风吹霹雳为龙神变化之火必带风来此火难存天上炉中二火相见最凶再考妙选有魁星格指南格以甲辰生  人日时遇午未为是有火土入堂格以此火怕风日时遇丙戌丁亥屋上土则灯在屋中更得添油尤贵。"
}