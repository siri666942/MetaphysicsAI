{
  "id": "sanmingtonghui_chunk_65",
  "source": "三命通会",
  "tags": [],
  "content": "《  壬戌癸亥大海水》     1             大海水者总纳百川汪洋无际包括乾坤之大升沈日月之光此水原有清浊以两般分论壬戌有土气为浊癸亥干支纯水而纳音又水故清壬戌人嫌山以土气太盛有金清之方吉癸亥最喜见山然后海水之性始  安涧下丁丑为山天河与海上下相通柱中有木为槎则乘槎入于天河极为上格长流大溪等水毕竟皆归于海以海水不择细流故能成其大也壬辰为龙归大海尤吉中间又分阴阳互见干支合化方可井泉则有所制与海不通故不喜见之诸金独海中第一以壬戌癸亥喜见甲子乙丑砂中亦得馀金又当以贵人禄马叅之火喜天上与海水相为照耀最吉霹雳己丑为山戊癸合化柱得木火旺地亦吉山下山头覆灯诸火不  宜见木惟壬子癸丑壬午癸未俱吉大林有风冲动水性不安平地厚载则就位相得松柏石榴若无土制则漂泊无定土爱路傍大驿惟此二土足以振之不泄况癸亥见戊申为天关地轴大格日时遇此厚土纵有风雷亦不为害城头己卯须资艮则吉如逢霹雳则雷火变化海水汹涌亦主贫寒    2             六十甲子纳音取象其十干有可以为金有不可以为金者虽因所值之数不同而五行类化类从之妙其理  亦不可不知如甲乙庚辛壬癸此三行者可以为金而丙丁戊己不与焉庚辛元金固为本家之物壬癸非金也又胡为金以金水相生之理而水亦可以为金故世有水碧金明之物甲乙之木其质坚强世有木化为石者可以例见故此二者可以取象为金与本家之物同也丙丁属火燥刚不同戊巳属土柔刚不同与金相反自不可以金论戊巳庚辛壬癸此六干者可以为木而甲乙丙丁不预焉以丙丁元火所以焚木自不可取甲"
}