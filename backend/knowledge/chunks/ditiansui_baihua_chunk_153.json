{
  "id": "ditiansui_baihua_chunk_153",
  "source": "滴天髓阐微（白话）",
  "tags": [],
  "content": "甲子日元，生于丑月，支类北方；天干辛癸，官印元神发露，克制、克伤去丁火，丑未遥隔；又水势乘权，不能冲丑，正得中和之象。所以土金水运，皆得生化之情，早游泮水，战胜秋闱。只因格局清寒，仕路未居显职，芹泮日长鸣孔铎，杏坛春暖奏虞弦也。前则逢冲，官印两伤，名利无成，此则不动，名成利遂。可知墓库逢冲必发者，谬也。\n\n十三、体用\n\n道有体用，不可以一端论也，要在扶之抑之得其宜。"
}